{
  "1": [
    "Starší, vyvolenej Panej a jej deťom, ktoré opravdivo milujem, no nielen ja, ale aj všetci, čo spoznali pravdu,",
    "vďaka pravde, ktorá zostáva v nás a bude s nami naveky:",
    "milosť, milosrdenstvo a pokoj od Boha Otca i Ježiša Krista, Otcovho Syna, bude s nami v pravde a láske.",
    "Veľmi som sa zaradoval, že som medzi tvojimi deťmi našiel také, čo žijú v pravde, ako sme dostali prikázanie od Otca.",
    "A teraz ťa, Pani, prosím — nie akoby som ti písal nové prikázanie, ale to, ktoré sme mali od začiatku — milujme sa navzájom.",
    "A to je láska: žiť podľa jeho prikázaní. To prikázanie, ktoré ste počuli od začiatku, je, aby ste žili v láske.",
    "Veď do sveta vyšlo mnoho zvodcov, ktorí nevyznávajú, že Ježiš Kristus prišiel v tele. To je ten zvodca a antikrist.",
    "Dávajte si pozor, aby ste nestratili to, na čom ste pracovali, ale aby ste dostali úplnú odmenu.",
    "Každý, kto zachádza ďalej a neostáva v Kristovom učení, nemá Boha; kto zostáva v tom učení, má aj Otca, aj Syna.",
    "Ak k vám niekto prichádza a neprináša toto učenie, neprijmite ho do domu, ani ho nepozdravte;",
    "lebo kto ho pozdraví, má účasť na jeho zlých skutkoch.",
    "Mnoho by som vám mal písať, no nechcel som to zveriť papieru",
    "Pozdravujú ťa deti tvojej vyvolenej sestry."
  ]
}